mi opulus vnnnnn mnomr. 25

dictione ejus cum optimorum scriptorum exemplis compa·
rata, facile refutantur. Alii contra, iique elegantiae arbitri
locupletissimi, ut B. Rhenanus, G. I. Vossius et Muretus,
Velleium ‘ nulli inter Latinos secundum, castum ac nitidum
in dicendo; dictionem ejus plane Romanam atque elegan-
tem3 historiam ab eo terse inprimis atque eleganter esse ex-
plicatam’ judicarunt3 quibus astipulatur Ruhnkenius.

Quodnam priorum historicorum exemplum exprimere
studuerit Noster, idem Ruhnkenius in praef. sub fin. pri-
mus verissime observavit. Etiamsi enim ingenium habebat
optimorum auctorum elegantia nutritum, ut adeo eorum
sententiaS‚ colorem atque omatum nonnunquam fere ex-
presserit; tamen, deserto Livio eloquentissimo, cui forsitan
novitas sua obstitit, Sallustii aemulationi studuisse, ab hoc,
ut Ruhnkenii verbis utar, artificium indolis humanae de-
scribendae didicisse, huJus imitatione efficacem esse et bre-
vitate nervosum, ab hoc denique totum pendere cum in
verbiS, tum in orationis structura, est manifestum. Sallus-
tius enim omnibus historiarum scriptoribus inde ab Arun-
tio, Augusti aequali, scriptore belli Punici deperdito, tam
mire placuit, ut, in quae hic ultro inciderat, studiose et
temere quaererent, et amputatas sententias, verba ante ex-
pectatum cadentia et obscuram brevitatem pro cultu habe-
rent. V. Senec. Ep. 114. Ex his Sallustii aemulis forsitan
et Trogus Pompeius fuit, quem sententiarum et brevitatis
studium ad nimium acuminum argutiarumque aucupium
abduxit, qui istud genus, Ruhnkenio judice, ut Ovidius. in
ligatam, ita in prosam orationem invexit, et Velleio in eo
quoque dux fuit atque exemplum.

Addendum quoque est aliquid de chronologia Velleii,
eiusque tempora rerum notandi studio. Etiamsi enim ora-
toriis sensibus et diserti oris sono concinnavit historiam
suam praecisam, tamen cujuscumque facti, vel eJus, in quo
rerum summa vertebatur, vel, quod praecipua memoria dig-
num habebat, annos, erudiendi lectores causa, adjecit.
Quo in negotio VarroniS‚ antiquitatis Romanorum doctissi-
mi, aeram secutum esse, patet ex 1. 8. Sed, ut decet di-

