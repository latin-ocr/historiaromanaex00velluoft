34 PROLEGOMENA.

trum, Rutilium Rufum, Claudium Quadrigarium, Valerium
Antiatem, prae ceteris Sallustium et Livium3 -illum quidem
non solum de Catilinaria conjuratione et de bello J ugurthi-
no, sed etiam de reliquis rebuS, quas deperditum illius opus
complectebatur. Nam utrumque principem historicorum
Romanorum saepius ad verba fere usque expressit. Praeter
hos etiam alios auctores, qui rerum aevi sui partes egerunt,

et acta a se literis consignarunt, adhibuisse in usus suos vi· ,

detur, v. c. Ciceronis scripta, inprimis orationes, ejusdem-
que et aequalium epistolas3 forsitan quoque et acta tabu-
lasque publicas, saltem ab aliis jam scriptoribus publici
juris factas. Ut enim nonnunquam Ciceronem ipsum ex-
pressit, ita quoque in pace cum Mithridate per 'Syllam
facta (11. 23.), et in Bruti Cassiique edicto (11. 62), verba
ipsa talium actorum publicorum secutus esse videtur. In
Graecorum exterorumque autem historia quosnam auctores
habuerit Velleius, ipso tacente, nusquam apparet in prioris
libri parte superstite ; qui si totus superesset, conjectura for-
sitan aliquid assequi liceret. E Thucydide sane, quem Sal-
lustii magnum exemplar (11. 36.) laudat, iu Graecorum his-
toria multum proficere potuit, ne tamen eum reliquorum his-
toricorum Graeciae fuisse expertem dicere ausirn. Multa
quoque rerum Graecarum barbararumque e Trogo Pompeio
haurire potuit, et fortasse hausit, attamen non perpetuo.
Statim enim ab initio recedit a fama quam secutus est Tro-
gus de Metaponti conditore. Vid. Addenda Edit. nostrae
majoris ad 1. 1. Ibi enim et aliis in locis passim, ubi a vul-
gari memoria recedere videtur, aliam famam a bonis scrip-
toribus servatam Nostrum secutum esse, eruditorum mea·
que opella demonstratum est; vid. v. c. Ruhnk. ad 1. 4. et

μ Add. nostra ad 1. 3. διο.

Firmissimum autem fidei Velleii argumentum est perpe-
tuus fere consensus ejus cum aliis auctoribus, quos consu-
lere de rebus, quas tractat, fas est, quique memoriam rerum
haud vulgarem sibi traditam servarunt. In his cum Vel-
leio comparandis et Editores jam ante me operam suam po-
suerunt, et ipse in Editione paranda denuo hac de re labo·

