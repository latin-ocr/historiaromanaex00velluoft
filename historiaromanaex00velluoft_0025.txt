DE opums vunnu runem. 13

crimen evitans, aut rerum, ad quas excurrit, gravitate et
utilitate (ι. 16. 11. 38.), aut personarum magnitudine (n.
41.)‚ aut animi graviter commoti impetu (11. 66.), purgare
se a culpa conatur. Id vero consilium tot tantasque res,
et a barbaris, et a Romanis, ad suam usque memoriam
gestas breviter constringendi Velleius pariter, ac Sulpicius
Severus, auctor Christianus, quem facile quisque Nostri non
solum in operis forma, sed in librorum quoque numero,
aemulatorem agnoscit, in praefatione deperdita haud dubie
proposuit. Nec a vero prorsus abhorrere videtur, Vel-
leium‚ ut Sulpicium eundem, multiS, qui resin orbe terra-

· rum gestas compendiosa lectione cognoscere properarent,

efflagitantibuS, ipsi Vinicio forsitan, ut supra Proleg. cap. 1.
conjecimus, auctori gravissimo‚obsecutum, certe saeeulo suc,
mollitie et laboris, e voluminosis priorum historicorum ope-
ribus rerum gestarum memoriam hauriendi, fuga corrupto,
ita indulsisse, ut breviori et compendiosa via ad rerum scitu
dignissimarum aequales perduceret.

Sed noluit Velleius neque tenues atque exiles annales,
quorum unica laus sit brevitaS‚ conficere3 neque priorum
cujusdam historicorum opus, ut, teste Cicerone ad Att.
x-111. 8. Μ. Brutus in Coelio Antipatro praeiverat, in com-
pendium redigere: sed rerum amplissimarum et gravissi-
marum speciem, duobus libellis (ita enim ipsi placuit: vid. 1.
14.) contractam, eamque, lectoribus, certe Romanis, neque
indoctis, perspicuam, efficacem, et gratissimam, oratoria
quasi arte elaboratam, tanquam in tabula praecisa, una cum
temporum distinctione, proponere ei placuit.

Cum utrumque genus et breviter narrandi et oratorio
modo proponendi, tum a rerum delectu et tractatione, tum
ab elocutione et dictione pendeat, de utroque videndum est,
et quidem primum, quomodo Velleius, brevitati studens, in
rebus seligendis et tractandis, historici simul, simul oratoris
partes egerit.

Rerum autem delectus duplex est, non solum summorum
historiae universae capitum, sed etiam rerum singularum, scu
partium, quibus illa continentur et explicantur.

