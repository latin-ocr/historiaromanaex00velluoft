EPlSTOLA. 3

esse illa cerneret, quibus a vulgo facile dignoscebaris3
ingenium excellens et indolem regiam; animum item gloriae
cupidum; ejusmodi generis ac naturae bonis consentaneam
optavit esse, quam reciperes, institutionem. Voluit ad
omnium artium studia sic incumberes puer, ut vir inter alios
Principes non minus doctrinae, quam ceterarum rerum,
principatum obtineres. Quam vero egregie Regis voluntati
respondes! Tanta est etiam nunc tua cum industria, tum
celeritas in discendo, ut quarto et decimo jam aetatis anno,
quo ceteri obvia quaeque et quotidiana vix norunt, multi-
plici eruditione praestes. Quo minus in Gallia miror artium
liberalium studia vigere3 et hoc unum jam studere Gallicam
Nobilitatem, ut exemplo tuo discat. Ut enim quisque Te
proxime doctrina attinget, ita et Tibi proculdubio placebit
maxime similitudine studiorum atque voluntatum.

Utinam autem quantum isto tuo facto decus attulisti
literis, tantam eae Tibi gratiam referrent! Saltem, quod
possunt unum, debitum a se cultum et honorem perpetua
tui nominis et tuarum rerum commendatione persolvent:
nec unquam domi vel militiae suaviter aut fortiter quicquam
gereS, quod non avide statim occupent. Quae quidem nunc
laudent, in Te multa sunt: natura docilis et ad M ONTAU-
sunu fingentis arbitrium tenera et flexibilis, integri mores
et amabiles, Christianae pietatis amor et cultus, denique
adversus omnes summa comitas affabilitasque sermonis,
At longe majora, quae praedicent olim, cum Te virum,“et

paternorum exercituum ductorem maturior aetas fecerit, ex·
pectant.

Luteciae Pm'n‘orum xv. Kal. Apr. 1675.Δ

